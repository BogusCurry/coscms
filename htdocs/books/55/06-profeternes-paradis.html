
  <style type="text/css">code{white-space: pre;}</style>


<h1 id="profeternes-paradis">Profeternes paradis</h1>
<blockquote>
<p>Hvis kun vin og kærlighedens fornægtere<br />vil stå i profeternes paradis,<br />Så ak. Jeg tvivler på at profeternes paradis<br />er tomt som det hule af min hånd</p>
</blockquote>
<h4 id="studiet">Studiet</h4>
<p>Han smilte og sagde: “Søg hende i verden”.</p>
<p>Jeg sagde: “Hvorfor fortælle mig om verden? Min verden er her, mellem disse vægge og glasset foroven; her iblandt glitrende flasker og kedeligt forgyldte våbenskjold, plettede rammer og lærreder, sorte kister og højryggede stole med mærkelige udskæringer og farvet i blåt og guld.”</p>
<p>“Hvem venter du på?” sagde han, og jeg svarede: “Når hun kommer så skal jeg kende hende.”</p>
<p>I mit ildsted viskede tunger af flammer hemmeligheder til den hvide aske. I gaden nedenfor hørte jeg fodtrin, en stemme og en sang.</p>
<p>“Hvem venter du så på?” sagde han, og jeg svarede: “Jeg skal kende hende.”</p>
<p>Fodtrin, en stemme og en sang i gaden nedenfor, og jeg kendte sangen men hverken trinnene eller stemmen.</p>
<p>“Fjols!” råbte han. “Sangen er den samme, men stemmen og trinnene har forandret sig med årene.”</p>
<p>I ildstedet viskede tunger af flammer til den hvide aske: “Vent ikke længere; trinnene og stemmen i gaden er forsvundet.”</p>
<p>Så smilte han, og sagde: “Hvem venter du på? Søg hende i verden!”</p>
<p>Jeg svarede: “Min verden er her, mellem disse vægge og glasset foroven; her iblandt glitrende flasker og kedeligt forgyldte våbenskjold, plettede rammer og lærreder, sorte kister og højryggede stole med mærkelige udskæringer og farvet i blåt og guld.”</p>
<h4 id="spøgelset">Spøgelset</h4>
<p>Fortidens spøgelse ville ikke gå længere.</p>
<p>“Det er sandt,” sukkede hun, “at du finder en ven i mig, lad os vende om sammen. Du vil glemme, her, under sommerhimlen.”</p>
<p>Jeg holdte hende tæt, tiggede og kærtegnede, hvid af vrede, men hun nægtede.</p>
<p>Fortidens spøgelse ville ikke gå længere.</p>
<h4 id="ofringen">Ofringen</h4>
<p>Jeg gik ind på en blomstermark, hvor kronbladene var hvidere end sne og hvor hjerterne var af det reneste guld.</p>
<p>Langt borte skreg en kvinde, “jeg har dræbt ham, som jeg elskede!” og fra en krukke hældte hun blod over blomsterne, hvor kronbladene var hvidere end sne og hvor hjerterne var af det reneste guld.</p>
<p>Langt borte fulgte jeg med, og på krukken læste jeg tusinde navne, mens det friske blod skvulpede til randen.</p>
<p>“Jeg har dræbt ham, som jeg elskede!” skreg hun. “Verden tørster, lad den drikke!” Hun gik bort og langt borte så jeg hende hælde blod på blomsterne, hvor kronbladene var hvidere end sne og hvor hjerterne var det reneste guld.</p>
<h4 id="skæbnen">Skæbnen</h4>
<p>Jeg kom til en bro, hvor kun få må passere.</p>
<p>“Passer!” råbte vogteren, men jeg lo, og sagde, “Der er endnu tid”, og han smilte og lukkede portene.</p>
<p>Til broen, hvor kun få må passere kom der unge og gamle. Alle blev nægtet adgang. Stille stod jeg og talte dem, indtil, trættet af deres støj og klageråb, at jeg igen kom til broen, hvor kun få må passere.</p>
<p>Skaren foran porten skreg op, “Han kommer for sent!” Men jeg lo, og sagde: “Der er tid.”</p>
<p>“Passer!” råbte vogteren, mens jeg gik over; så smilte han og lukkede porten.</p>
<h4 id="skaren">Skaren</h4>
<p>Der, hvor skaren var tættest i gaden, stod jeg sammen med Pierrot. Alle øjne var vendt imod mig.</p>
<p>“Hvad griner de af?” spurgte jeg, men han grinte og børstede kridtet af min sorte kappe. “Jeg forstår det ikke; det må være noget pudsigt, måske en ærlig tyv.”</p>
<p>Alle øjne var vendt imod mig.</p>
<p>“Han har stjålet din pung!” lo de.</p>
<p>“Min pung!” råbte jeg; “Pierrot - hjælp mig! Det er en tyv!”</p>
<p>De lo: “Han har stjålet din pung!”</p>
<p>Så trådte Sandheden frem og holdt et spejl. “Hvis han er en ærlig tyv,” råbte Sandheden, “så vil Pierrot finde ham med dette spejl!” men han grinte kun og børstede kridtet af min sorte kappe.</p>
<p>“Ser du,” sagde han, “Sandheden er den ærligste tyv, hun giver dig dit spejl tilbage.”</p>
<p>Alle øjne var vendt imod mig.</p>
<p>“Anhold Sandheden!” råbte jeg, og glemte at det ikke var et spejl men en pung jeg mistede, stående med Pierrot, der, hvor skaren var tættest i gaden.</p>
<h4 id="jokeren">Jokeren</h4>
<p>“Var hun retfærdig?” spurgte jeg, men han lo blot, lyttende til de klirrende klokker i sin hætte.</p>
<p>“Stukket,” fniste han. “Tænk på den lange rejse, dage med fare og frygtelige nætter! Tænk på hvordan han vandrede, for hendes skyld, år efter år, gennem fjendtligt land, mens han længtes efter slægt og venner, længtes efter hende!”</p>
<p>“Stukket,” fniste han, lyttende til de klirrende klokker i sin hætte.</p>
<p>“Var hun retfærdig?” spurgte jeg, men han snerrede blot, mumlende til de klirrende klokker i sin hætte.</p>
<p>“Hun kyssede ham ved porten,” fniste han, “men i entreen rørte broderens velkomst hendes hjerte.”</p>
<p>“Var hun retfærdig?” spurgte jeg.</p>
<p>“Stukket,” klukkede han. “Tænk på den lange rejse, dage med fare og frygtelige nætter! Tænk på hvordan han vandrede, for hendes skyld, år efter år, gennem fjendtligt land, mens han længtes efter slægt og venner, længtes efter hende.”</p>
<p>“Hun kyssede ham ved porten, men i entreen rørte broderens velkomst hendes hjerte.”</p>
<p>“Var hun retfærdig?” spurgte jeg, men han snerrede blot, lyttende til de klirrende klokker i hans hætte.</p>
<h4 id="det-grønne-rum">Det grønne rum</h4>
<p>Klovnen vendte sit pudrede ansigt mod spejlet.</p>
<p>“At være retfærdig er at være smuk,” sagde han, “hvem kan sammenligne sig med mig i min hvide maske.”</p>
<p>“Hvem kan sammenligne sig med ham med den hvide maske,” spurgte jeg døden ved siden af mig.</p>
<p>“Hvem kan sammenligne sig med mig?” spurgte døden, “for jeg er dog endnu mere bleg.”</p>
<p>“Du er meget smuk,” sukkede klovnen, og vendte sit pudrede ansigt bort fra spejlet.</p>
<h4 id="kærligheds-testen">Kærligheds testen</h4>
<p>“Hvis det er sandt at du elsker hende,” sagde Kærlighed, “så giv hende disse smykker, som vil vanære hende, og derved vanære dig for at elske een i vanære. Hvis det er sandt at du elsker,” sagde Kærlighed, “så vent ikke længere.”</p>
<p>Jeg tog smykkerne og gik til hende, men hun trådte på dem, hulkende: “Lær mig at vente - jeg elsker dig.”</p>
<p>“Så vent, hvis det er sandt,” sagde Kærlighed.</p>

